# -*- mode: mandoku-view -*-
#+TITLE: 丹房奧論
#+DATE: 2015-08-29 00:56:04
#+PROPERTY: BASEEDITION HFL
#+PROPERTY: WITNESS CK-KZ
#+PROPERTY: JUAN 0
<md:KR5c0320_HFL_000-001a>¶<pb:KR5c0320_CK-KZ_01p001a>
丹房奥論序¶
竊謂金丹大藥上全陰陽升降下順物理迎¶逢聖人所謂格物
致知大槩不過子母相生¶夫婦配偶之理須藉水火無私之力
結搆鉛¶汞二物之精要得眞土擒鉛眞鉛制汞加以¶手法火候
故能超凡入聖返老還童後世學¶丹之士不識眞土眞鉛不知
手法火候惟求¶世間罕有之草木衒惑於人各述已私妄施¶工
巧迷迷相指白首無成深可歎惜某幼慕¶清高樂聞至道求師
訪友未造玄機後因天¶<md:KR5c0320_HFL_000-001b>¶禧戊午宦遊金陵遇仙師魏君顏眞人
第一¶得傳太清六一紫虛九丹之妙與夫造化口¶訣遂回至湖
湘詣南岳醮謝天眞依訣修持¶一一可驗信知手法火候不易
<pb:KR5c0320_CK-KZ_01p001b>
傳之於世遂¶使後學莫窺端涯(某)不敢私秘敬將師授口¶訣已
試之效集成一帙目之曰丹房奥論得¶之者不宜輕泄漏慢自
當珍藏寶惜觀此若¶能觸類而長實有益於同志矣天禧四年
庚¶申上元學仙子程了一書¶¶<md:KR5c0320_HFL_000-002a>¶






<pb:KR5c0320_CK-KZ_01p002a>
丹房奥論¶
　　　　　　　　　　　　　　　學仙子程了一著¶

　　一論眞土凡土¶
土爲天地之中炁功能攅簇五行生育萬物¶金得土則生木得
土則旺水得土則止火得¶土則息修鍊者無土不可成丹不死
此硫黃¶芽猶農家不耕田而欲得禾難矣故先賢立¶眞土之說
以悟後學可不知之夫八石禀炁¶於天成形於土其性嗜陰而
畏陽遇火則飛¶莫知所向若經草木煮鍊金石温養留形住¶<md:KR5c0320_HFL_000-002b>¶質
能與天地齊堅日月共久若以㸃化五金¶制養諸藥皆可成寶
此名眞土如磁石石中¶黃陽起石之類亦可作外匱養藥惟其
<pb:KR5c0320_CK-KZ_01p002b>
形質¶頑囂志性愚濁故其功不侔耳¶

　　二論眞鉛凡鉛¶
眞人云眞鉛不與世鉛同修鍊全憑造化工¶一鼎可藏龍與虎
方知宇宙在其中此言眞¶鉛奥妙世人不知是何物拘泥黃丹
韶粉或¶者鉛中取銀砂中取金謂其元炁未散認作¶眞鉛去道
遠矣眞鉛即水銀一味更無餘物¶<md:KR5c0320_HFL_000-003a>¶須是不經母氣入眞土匱温
養日久遇火成¶質鉟韛不折分耗其功可以起死回生返童¶還
老瓦礫遇之立成至寶此名眞鉛乃五金¶之母還丹之祖黑鉛
再爲藥中之害若用非¶其法則諸藥隨成懦質竟爲棄物尤難
改制¶修丹之士深宜察焉¶
<pb:KR5c0320_CK-KZ_01p003a>

　　三論眞汞凡汞¶
按八石本草云朱砂乃陰中金液與離宫所¶交之炁下降入地
結汞而成借南方爲體所¶以眞人取砂中之汞鍊而爲丹其謌
曰抽爲¶<md:KR5c0320_HFL_000-003b>¶砂中汞還燒汞作砂胎中受五彩火裏現黃¶芽此之謂
也夫大丹以眞汞爲先者經云萬¶般修行先要伏心萬般修鍊
先要伏汞蓋汞¶人不究根源妄求配合硫黃雖可爲靈砂及¶者
水銀也即朱砂所岀仙經所謂眞汞者世¶其還返則便踈虞此
葛真人所謂但能求赤¶髓之意砂中汞是也今修鍊之家又不
能考¶究朱砂受氣之深淺夫天地五行之炁鍾於¶山川秀發之
地爲金爲玉爲瑞草爲醴泉朱¶砂之與水銀尤爲天地精英之
<pb:KR5c0320_CK-KZ_01p003b>
炁結聚而成¶<md:KR5c0320_HFL_000-004a>¶也若以受年月日計之則相去又遠經中眞¶液與
離宫之炁千餘年聚爲水銀又壹千年¶結爲朱砂如松脂入地
千年化爲琥珀之類¶是也若取凡汞爲用則何以到同體乎蓋
凡¶之與眞相去千百年之遠則運幾周而可以¶足其炁數以是
言之其差可知矣¶

　　四論三砂¶
大凡制汞成寶須要子母留戀夫婦歡合方¶能成丹舍此而求
不可汞以硫爲夫金銀爲¶母得硫則堅得金銀則實夫婦子母
之道存¶<md:KR5c0320_HFL_000-004b>¶焉子母尚義時乎可離夫婦尚情理不可去¶所以朱靈
二砂雖出處不同俱是硫汞配合¶成體得全夫婦之道若經神
<pb:KR5c0320_CK-KZ_01p004a>
草煮煅縱無靈¶藥制鍊但得鹽礬硝鵬及磁石石中黃等頑¶石
匱養便能住火成汁惟不能成寶耳如受¶母炁亦可到家母砂
乃母汞交結而成經草¶木鹽礬醋等煮之則堅用梅核石蓮毬
煅便¶可乘槌若遇大火坯治則汞走而母僅存蓋¶因母體遇火
先燥逼汞逃去非徒無益而又¶害之近世學丹之士不知所自
但以母砂爲¶<md:KR5c0320_HFL_000-005a>¶㨗徑理入玄微誠難措論夫水銀成寶則與¶糝制
同功故母砂須得真鉛等靈匱制養或¶作貼身煅鍊眞死可過
大冶不拆謂之倚母¶糝制雖得眞死匱温養若非至神至虛之
藥¶一坏一拆母子仍舊分離亦復何用今人或¶以草死朱砂及
丹養二砂二砂作母砂貼身¶入梅核固煅稍能住得半錢一銖
<pb:KR5c0320_CK-KZ_01p004b>
便謂之母¶砂成寶殊不知所住者二砂中之翻身汞耳¶非母砂
汞也然感氣砂雖借母炁而成體不¶爲母所拘禦得以自如見
火未便飛走若用¶<md:KR5c0320_HFL_000-005b>¶草藥煮堅須入水火鼎養煅令受得火力再¶
入靈匱温養返易成功機緘盡露學丹者須¶踐履而後知之¶

　　五論三黃¶
凡修鍊三黃須當知藥性火候苟不究其藥¶性之緩急火候之
輕重悉成灰燼雖悔何及¶硫內稟純陽火石精氣而成質其性
通流內¶含猛毒見火易飛最難擒制藥品中號爲將¶軍謂其有
削平治亂之功若得神草煮制大¶火煅之立可眞死惟有猛毒
之威不易消滅¶<md:KR5c0320_HFL_000-006a>¶若便用養諸石反見傷殘猶將軍難制而易¶死
<pb:KR5c0320_CK-KZ_01p005a>
雖千載之下凜乎英氣亦不可犯之謂須¶是進火加養直候脫
去黑褐二色隨草變動¶成眞金色或成朱砂色或成雪白色然
後用¶之大能去邪歸正返滯還情健立陽精消化¶陰魄雄黃則
偏陽而無陰雌黃則偏陰而無¶陽丹家所謂孤陰寡陽雖易制
伏惟難眞死¶先須用草煑過然後緩緩進火加養死者良¶然非
得𥐼膽死汞等藥不可點化非配合朱¶砂硫黃不可養物故藥
品中以雄黃爲輔佐¶<md:KR5c0320_HFL_000-006b>¶之官雖能通靈謂其初無全功若不配以
諸¶藥實難獨用直書以記學者識之¶

　　六論三白¶
經云𥐼砂在五金爲賊五金皆畏之附砒粉¶可通造化又云砒
<pb:KR5c0320_CK-KZ_01p005b>
霜草伏眞死可以點銅爲¶銀與粉霜最爲相宜得𥐼相附可成
至藥世¶人謂此不過點化丹陽而已殊不知砒𥐼眞¶死久養無
毒若得母炁鬱蒸亦能轉制諸石¶及用之匱養膽石雌雄名曰
五靈神丹轉白¶爲黃其功尤大粉霜獨水銀一味借鹽礬硝¶<md:KR5c0320_HFL_000-007a>¶石
搆鍊爲霜丹經稱爲神雪或云佐以草死¶砒同作丹頭入於神
室緩火養死即是眞鉛¶其功豈秪換骨耶但其體本全陰極難
制伏¶不易眞死若非伏火朱砂不能住質大抵亦¶須憑母炁而
後成去母離陽萬無一可經云¶粉霜以陰造陰微陽亦無非眞
死三黃曰神¶砂銀等非靈根不能成寶非伏砒不得軟骨¶非伏
𥐼不得軟潤愚因見此說常以粉霜以¶砒𥐼合胎入四神匱養
<pb:KR5c0320_CK-KZ_01p006a>
經百餘日用之點化¶丹陽適然俱成黃金其神靈變化如此豈
易¶<md:KR5c0320_HFL_000-007b>¶度哉¶

　　七論用鉛¶
仙經云用鉛不用鉛卻向鉛中作及至用鉛¶時用鉛還是錯蓋
嘗至此而疑之曰用鉛是¶錯則不可用須向鉛中作何耶此非
神仙謾¶語乃常人不知其用爾苟得鉛之法何患乎¶丹之不成
學丹者先當明其理而後用之銀¶由鉛而生鉛銀未分胎之前
神炁混成用之¶匱養水銀等藥則可成功分形之後元炁旣¶散
則鉛爲鉛銀爲銀矣豈可舍銀而求鉛遽¶<md:KR5c0320_HFL_000-008a>¶欲以鉛而成寶者乎
天下甯有是理耶法當¶鉛三銀四同擣成末再以靈草煑制進
<pb:KR5c0320_CK-KZ_01p006b>
火養¶鍊日久令其神炁歸復方可匱養朱靈二砂¶或作鉛砂入
母匱母砂入鉛匱久養而能成¶寶但非嵗月久遠恐難成就凡
八石曾經母¶匱養過眞死無性再入鉛匱養鍊月餘其功¶又倍
於常矣若見寶之藥亦入鉛匱養煅或¶用感鉛氣藥作關坯銷
庶無耗折之患嗚呼¶龍居蛇腹母隱子胎物理迎送造化之妙
非¶天下之至神其孰能與於此¶<md:KR5c0320_HFL_000-008b>¶

　　八論用母¶
凡奪天地造化修鍊金丹唯水銀一味而已¶須假祖炁以全其
質猶嬰兒在母胞胎中神¶炁温養方能成形故喻金銀汞爲母
子汞性¶輕飛隨物感遇不易制伏必先養鍊朱靈二¶砂爲丹基
<pb:KR5c0320_CK-KZ_01p007a>
然後制汞成生生變化之道法當¶靈草煑制火燒不動大鞴作
汁胎色不移次¶入金母温養日久可成大丹如火上燒之猶¶有
光熖蓋是硫炁未死若便用母養鍊則吞¶汞食母互相吞啖必
致耗折母體母身旣虧¶<md:KR5c0320_HFL_000-009a>¶元炁羸弱豈能長生須要受母炁不吞
母爲¶上有母不靈無母不成即此義也或謂硫不¶蝕金輙便用
金爲母養鍊滿擬可成豈知金¶至剛汞至柔二炁偏負情不相
親徒費嵗月¶不能成寶所以焦金不入丹砂故朱靈二砂¶用母
必先銀而後庚名爲金筋玉骨若去銀¶從金不遇明師豈能成
就愚得口訣云硫信¶未伏必先吞汞而後食母每銀四兩入粉
霜¶一兩同研和匀作匱養鍊二砂則硫吞汞炁¶未竭力已摧矣
<pb:KR5c0320_CK-KZ_01p007b>
何暇復母耶此爲添子援母¶<md:KR5c0320_HFL_000-009b>¶又爲姹女抱嬰兒若以金養二砂
之理言之¶金汞雖剛柔不親久久相處亦能情同世之¶用金養
砂者蓋不明金遇火則燥汞見火則¶飛金汞難以共久精神不
交所以無成每金¶四兩入粉二兩一處研細用養二砂則金欲¶
燥而遽未能燥汞欲飛而遽未能飛得以久¶處情相親狎何患
丹不可成愚悟其理遂歷¶試之一一果驗但不可輙加大火使
汞易爲¶飛走不能成功宜緩火温養爲妙如無粉霜¶以母汞結
砂爲之亦得還源出母之法入地¶<md:KR5c0320_HFL_000-010a>¶坑中埋一二日去其火毒金
用青鹽捺頭大¶火一煅銀四兩入水銀一兩黑鉛二兩夜明¶砂
少許同煅後方入爐𤇨[火*(備-亻)]庶無屈折¶
<pb:KR5c0320_CK-KZ_01p008a>

　　九論假借¶
古云家有死三黃不用置田莊又云家有眞¶死砒金銀爛如泥
此說固然不明假借其理¶幽微未易知也世所修鍊者紛然其
眞死三¶黃砒中間豈無一二不能成丹何哉失其假¶借之道耳
燕雀不生鳳狐兎不乳馬若無眞¶父母所生俱是假今人但得
一藥眞死便欲¶<md:KR5c0320_HFL_000-010b>¶制汞成寶久而無成則歸咎於草之不靈非¶草
之罪蓋不得母炁薰蒸精神不全之故也¶凡修鍊雌雄硫砒不
要十分眞死須是存性¶先用金母養成其形後用銀母足成其
炁然¶後用此轉養朱砂靈砂粉霜汞牙無母之藥¶亦可成寶前
用母篇朱靈用母法旣言先銀¶而後金此卻言先金而後銀者
<pb:KR5c0320_CK-KZ_01p008b>
何蓋取其汞¶易相親也如硼砂硝𥐼等草伏住火若用銀¶母養
煅亦能制汞藥雖眞死不經母養祗可¶轉制諸石若欲乾汞成
寶不可同日語矣¶<md:KR5c0320_HFL_000-011a>¶

　　十論制轉¶
修鍊者不患爲母之爲難惟患轉制之爲難¶若明轉制之理則
一可成十十可成百生生¶變化無有窮盡所謂得其一萬事畢
豈易爲¶事哉今人不達斯理恣意揣度盲修瞎鍊至¶老無知尤
可哀憫夫五金八石雖有遞相制¶伏之說中有可制不可制之
道存乎其間經¶云硫養雄道在同雌養雄各西東又云砂養¶砂
則砂折砂澆汞則砂活若此之內儻非師¶授雖智過顏閔不可
<pb:KR5c0320_CK-KZ_01p009a>
得也轉制之法妙在神¶<md:KR5c0320_HFL_000-011b>¶水華池經云以鉛入汞名曰華池以汞
入鉛¶名曰神水聖人喻眞死之藥爲鉛未死之藥¶爲汞以鉛制
汞則汞形全以汞滋鉛則鉛氣¶盛彼此相益庶能長生眞人云
以神養神出¶幽入冥以氣補氣壽永天地猶此理也今人¶卻以
鹽礬露水沐浴死藥爲神水華池誠爲¶可笑所以古聖秘藏不
可輕傳於世修鍊之¶士尤宜細詳凡八石眞死須是添得方能
通¶靈謂其本體曾授藥毒凌持火逼形質枯槁¶精神疲弊故加
入本類添養復其神炁全其¶<md:KR5c0320_HFL_000-012a>¶形體方可轉制諸石惟朱靈二砂
乃硫汞成¶體勢有偏枯便難變化須當知砂養砂則砂¶折砂澆
汞則砂活之妙雖是二砂眞死若欲¶養砂澆汞須再用硫黃炒
<pb:KR5c0320_CK-KZ_01p009b>
過更加草藥煮制¶進火加養大煅成汁方可匱養生砂及作丹¶
基澆淋芽子凡經三四次必須又依前法用¶硫制之方能綿遠
庶幾不致崩塌或云一黃¶死眾黃隨一黃不死眾黃飛誠非確
論若硫¶黃眞死可以轉制諸石若雄黃眞死則可轉¶制雌黃未
聞有雌養雄雄能養硫之理世人¶<md:KR5c0320_HFL_000-012b>¶但知眞死砒可以養粉點骨
豈知以此養二¶黃點庚尤更捷徑所以古有云家有死砒金¶銀
如泥之言粉霜眞死亦與眞鉛同功不可¶拘泥於點骨學者自
宜消息不必形於多言¶

　　十一論澆淋¶
澆淋亦轉制法耳但八石伏火皆可轉制惟¶有澆淋一法須用
<pb:KR5c0320_CK-KZ_01p010a>
朱靈二砂草伏住火入母¶養令眞死作汁可以成寶再加母力
久久養¶鍊使其精神充備根本堅固立爲丹基庶得¶母壯子靈
可以長生倘制度之不合温養之¶<md:KR5c0320_HFL_000-013a>¶未成或獨善猶且未可又安
能兼善哉今人¶不明此道惟只計較縻費祗誇母少爲奇殊¶不
知所用各有法度若屑屑如此非惟無益¶亦且徒枉前功若欲
二砂作丹基須是多多¶換易新母養過取出添硫炒制以不粘
銚爲¶度再以元草汁煑過仍用滴炒入水火鼎內¶大煅成汁每
丹基四兩初次澆汞四兩或二¶兩其砂乾渴汞不成芽至七日
或半月啟合¶又澆汞二兩或三兩或一兩方成芽矣如此¶澆至
三次或四次看其形勢如何或如龍蟠¶<md:KR5c0320_HFL_000-013b>¶虎踞或如鸞飛鳳舞或
<pb:KR5c0320_CK-KZ_01p010b>
如瓊林玉樹如此形¶狀皆爲吉兆若見如塚墓之象及油汞過
多¶則是丹基力竭矣急抽去芽子取丹基再如¶前用硫制過其
芽子若有四兩抽砂中眞汞¶一兩同研如粉亦用硫黃煮過更
加些小母¶片及生雌雄少許依本法封固再入爐養火¶則汞又
復起成靈芽澆及七次與九次須以¶生砂代汞入之此名七返
九還如此積至一¶斤取芽又入砂中汞四兩及生雌雄少許再¶
以硫黃白水同煑三五伏以銀二十四兩作¶<md:KR5c0320_HFL_000-014a>¶神室納芽於其中
入眞土等匱養鍊三七日¶或五七日或七七日芽俱成寶取出
分作五¶處入水火鼎大煅作陀則又成五匱丹基仍¶依前法澆
汞生生化化其道無窮古仙所謂¶子生孫孫又生孫也到此地
<pb:KR5c0320_CK-KZ_01p011a>
步脫胎在此矣¶變化在此矣糝制在此矣世人不見亦不識¶借
問何時得到家學者不可視爲泛常更宜¶加意於此¶

　　十二論點化¶
刀圭入口換骨成仙錙銖入質易賤爲貴非¶<md:KR5c0320_HFL_000-014b>¶丹頭之至靈造化
之至妙何由竟灌漑於骨¶髓哉此乃移神易氣之道猶世之染
法非透¶骨藥及諸礬不能成其妙用然汞眞死皆可¶點銅爲銀
何故先賢惟以粉霜爲點銅之上¶藥蓋其間曾受礬氣故也若
以朱砂靈砂母¶砂粉霜之類點銅先須用點銅砒同砂一時¶每
一兩丹頭用砒三錢或用貳錢者然後將¶丹頭砒與銅珠相拌
同崑崙紙數重包褁裝¶在甘鍋內上面下藥關實築須用濕炭
<pb:KR5c0320_CK-KZ_01p011b>
頂火¶坯之熟搧二三千鞴慎勿觸動常令頂火實¶<md:KR5c0320_HFL_000-015a>¶少歇再搧一
二千下提出爐候冷破鍋取之¶其物成一陀在鍋底如有黑色
再用鉛煎不¶可用硝提如欲點銀成金非砒𥐼膽礬不能¶透骨
非雌雄二黃非曾空二青不能正色非¶點聖銀不能成至道有
此數理若非眞土眞¶鉛匱養成諸藥不可爲也舉世皆知砒粉
可¶以點骨豈謂砒粉匱養雌雄膽𥐼曾空二青¶點庚尤妙或點
化凡銀須用藥瘦其本體然¶後結成丹砂和丹頭同乳成粉入
鼎裝頓封¶固逼去水銀加以大火一煅取入爐鞴冶成¶<md:KR5c0320_HFL_000-015b>¶至寶矣
靈丹若就雖瓦礫亦可成金非苦酒¶苦醋金鹽玉豉煑鍊不能
成也此理玄微不¶傳于世學者亦當知之¶
<pb:KR5c0320_CK-KZ_01p012a>

　　十三論灰霜¶
灰霜乃草木之精液味鹹惟毒殘賊五金丹¶竈家所以多不敢
用若以煑鍊八石立能拒¶火功力甚大苟得手法去盡鹹味加
火久養¶是化藥成水若得如此則藥死矣切不可棄¶亦可變通
縁其毒炁能透金石用之煑制多¶懷經云不見其形方爲眞死
蓋謂此也急用¶<md:KR5c0320_HFL_000-016a>¶藥水傾入淨器中澄定十餘日候其上清下¶濁
逼取上清水煎熬成霜取下濁底乃藥也¶熬乾入合裝制以熬
成霜捺頭養火七日或¶十四日藥眞死矣再用研細用沸湯陶
化攪¶匀又入淨器中澄定藥若墜底又逼去上清¶水不用再換
湯澄之澄時須是緩性爲之不¶然藥隨水去直待去得鹹味盡
<pb:KR5c0320_CK-KZ_01p012b>
大火久鍊此¶藥方靈用之轉制諸石可爲至藥齊功不可¶以爲
灰霜而忽之余試之有信乎葛玄所言¶灰霜最爲下法諸藥見
爲厭死若得變轉亦¶<md:KR5c0320_HFL_000-016b>¶成上法非謬言也惟硝硼𥐼礬用此煑制
者¶切不可用¶

　　十四論煙煤¶
煙煤乃草木之神炁丹竈家亦多用此緣其¶精神不足制養諸
石未見全功若用本草煑¶鍊過卻以煙煤捺頭入爐温養方能
伏火如¶獨用此不可成也余親試有驗書以記之¶

　　十五論作虀¶
凡用草煮制諸石皆以新草汁爲良安知一¶草制一藥若非有
<pb:KR5c0320_CK-KZ_01p013a>
毒其藥不死人視之雖不¶<md:KR5c0320_HFL_000-017a>¶見其毒藥視之即有毒矣先賢恐草
毒傷殘¶藥性不能通靈故立作虀之訣法當用草絞¶自然汁置
淨器中用紙蒙蓋春秋三日夏二¶日冬五日然後逼取上清水
煑藥庶幾藥性¶不受傷殘則有全功試之可効¶

　　十六論裝制¶
大法爲丹裝制手法最爲要緊倘不明此須¶有眞鉛眞土等匱
則子母混雜新舊相參孰¶是孰非莫可考究故轉制之道以裝
制爲先¶且如八石匱養諸藥若砒𥐼三黃等作汁之¶<md:KR5c0320_HFL_000-017b>¶藥秪可築
在合底用死匱藥捺頭封固養火¶若言鋪底蓋頭栽蓮等名狀
此特言養靈砂¶朱砂母砂之法也凡養母砂亦須用梅核石¶蓮
<pb:KR5c0320_CK-KZ_01p013b>
橡斗藥葫蘆等固定方可入匱温養倘非¶如此終有所失又如
眞土眞鉛養三砂如硫¶匱須用生硫貼身朱匱須用生朱貼身
惟四¶神三黃眞鉛等匱須用粉霜貼身各以其類¶貼之中存類
死之理此雖是瑣碎之語苟不¶知蹊徑未可圖也
